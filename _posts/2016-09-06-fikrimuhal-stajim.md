---
layout: post
title: Fikrimuhal Stajım Bitti
date:   2016-09-06 22:07:19
excerpt: Yaklaşık olarak 2 buçuk aydır Fikrimuhal'de...
tags: [Fikrimuhal, Staj]
modified: 2016-09-06
comments: true
---

Yaklaşık olarak 2 buçuk aydır [Fikrimuhal](http://fikrimuhal.com/) de devam ettiğim stajımı 26 Ağustos tarihi itibari ile
hiç istemesemde noktaladım. [Fikrimuhal](http://fikrimuhal.com/)’in bana kattığı hiçbir şeyi unutmayacağım.
Hatta bir süre geçtikten sonra [Fikrimuhal](http://fikrimuhal.com/) hayatımın dönüm noktalarından birisiydi diyeceğime eminim.
O kadar çok şey öğrendim ki orada; hayata ve kendime dair o kadar çok şey keşfetme fırsatı buldum ki
anlatmak ile bitmeyecek türden. Ancak her güzel şeyin bir sonu olduğu gibi stajımda bitti malesef.

[Fikrimuhal](http://fikrimuhal.com/)’in her şeyini ayrı ayrı özleyeceğim aslında. Özellikle Ahmet Emre Aladağ’ın o hiç eksik olmayan
güleryüzlü enerjisini ve klavyesinin o imrendiğim tık tık seslerini, gazilyon tane işi olan ve kendisini
örnek aldığım Ilgaz Şumnuluyu, bilgisayarının cpu’su çok yüksek olan ve her şeyi not alan Fatih Mehmet Güler’i,
DigiTurk de çalışan ve kendisi ile çok fazla iletişimim olmasa da yine kendime örnek aldığım insanlardan biri
olan Şükrü Hasdemir’i, sonradan Fikrimuhal’e katılan yanında her daim kolonya taşıyan ve olaylara verdiği
tepkiler ile ofisde bizi gülümseten Mesut Yiğit’i, son olarak da kruvasan sevdalısı, esprileri ile şok
etkisi yaratan Mücahit Kantepe’yi(nam-ı değer diğer stajyer). Anlayacağınız o güzel çalışma ortamını,
insanları, arada sırada su akıtan klimayı hatta ve hatta lavabodaki kötü kokulu sarı el sabununu.
Herşeyiyle özleyeceğim bana birbirinden muhteşem deneyimler katan [Fikrimuhal](http://fikrimuhal.com/)’i.
Umarım günün birinde bu güzel insanlarla tekrardan aynı ortamda çalıma fırsatı bulabilirim.
Ve umarım birgün onlar kadar başarılı olabilirim.


Dipnot: Stajda geçirdiğim her günü ve öğrendiğim her şeyi  not almaya çalıştım. Aldığım notları düzenledikten sonra en kısa zamanda blogumda paylaşacağım.
