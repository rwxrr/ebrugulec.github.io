---
layout: post
title: 11. Bilmök
date: 2015-03-15 15:07:19
excerpt: "Bilgisayar Mühendisliği Öğrenci Kongresi'15"
tags: [Bilmök, Richard Stallman]
modified: 2015-03-01
comments: true
---
Bu yıl 11. si Ankara üniversitesinde düzenlenen Bilmök hem konferans konularıyla hemde konuşmacılarıya dikkat çekiciydi. Özellikle ilk gün,  yazılım geliştiricisi, GNU Projesi ve Özgür Yazılım Vakfı'nın kurucusu  Richard Stallman Bilmökteydi. Bu cidden büyük bir olaydı. Ben ikinci gün katılabildiğim için konuşmasını dinleyemedim.  Ama öğrendiğim kadarıyla etkili bir sunum yapmış.
Katıldığım günden bahsedecek olursam. Sabah saatlerinde oraya ulaştık. Kalabalık ve kargaşa vardı. Vakit kaybetmeden konuşmaların yapılacağı salona ulaştık. Salona girdiğimizde Fatoş Yarman Vural ve Yapay zeka, doğal zeka, ortak zeka sunumu vardı. Sunumdan sonra düşündüğüm tek şey ise kesinlikle bu alanda çalışmalıydım oldu. Ardından kariyer olarak mobil uygulama geliştirme sunumuyla Ali Ercan’ın sunumunu dinledik. O sunum bittikten sonra Sinan Kalkan Robotlarda Zekanın 3 Silahşörleri: Algı,Eylem ve Dil adlı sunumunu dinledik. Yine içeriği ilgi çekiciydi. Programlanmış robotların neler yapabileceğini gösterdi. Bizde şaşkın bir ifadeyle seyrettik.

Öğle arasından sonra Can Yıldızlının Siber Güvenlik sunumu vardı. Tam da sunumun olduğu sırada Bilmök’ün resmi web sitesi indexlendi ve birkaç dakikalık karışıklık yaşandı. Çok geçmeden düzeltildi tabi. Ama konu güvenlik olunca Can abinin Bimök ekibine ufak bir sitemi oldu. Can Yıldızlı’nın bu ilgi çekici sunumundan sonra Network ve Java ile ilgili sunumlarını dinledik. Ve 12. Bilmök adayları sunumlarını yaptı. Böylelikle ikinci gün bitmiş oldu. Genel itibariyle güzel bir etkinlikti. Öğrendiğim ve örnek almam gereken şeyleri gördüm.  Bu arada 12. Bilmök’ü Harran Üniversitesi kazandı. Umarım onada katılabilirim :)
